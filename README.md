# Arbeidet settes på pause. Juni 2024.

Arbeidet har vært nyttig og spennende i en tid der regelverket har hengt på etterskudd av den teknologiske utviklingen. Det har vært givende å finne nye løsninger, muligheter og handlingsrom for standardisering. ​ I forbindelse med at Arkivverket går inn i sluttarbeidet med ny lov og forskrift vil ressursene i Arkivverket som arbeider med standardisering prioritere å arbeide med å innhente behov for standardisering både eksternt og internt i Arkivverket. ​

Selve arbeidet med å utvikle standardiseringen vil gjennomføres i Arkivverket generelt gjennom de som arbeider i prosessene som påvirkes av standardisering og andre relevante fagmiljøer.  ​

I forbindelse med prioriteringen av det konkrete standardisering i nytt regelverk endrer vi navn for å reflektere dette. Teamet kalles nå Team Standardisering og er organisert og styrt som et tverrfaglig team i Arkivverkets portefølje. Teamet eies og styres av områdedirektør Innovasjon, Øyvind Akerhaugen, og områdedirektør Samfunnsdokumentasjon, Kjetil Korslien. ​

Har du spørsmål? [Kontakt oss](https://www.arkivverket.no/om-oss/kontakt-oss).

# StandardLab

Standardisering for dokumentasjonsforvaltning og arkiv i kjølvannet etter Noark. Se [informasjon på arkivverket.no](https://www.arkivverket.no/arkivutvikling/innebygd-arkivering/standardlab) for å få vite mer om bakgrunnen og arbeidet som er gjort så langt. Vi arrangerer også [åpne statusmøter](statusmoete.md) der du kan få høre mer om det vi jobber med.

StandardLab jobber etter åpne og involverende prosesser. Vi deler derfor dokumenter vi arbeider med i tidlige faser, slik at alle som ønsker det kan holde seg orientert om og komme med innspill til standardiseringsarbeidet. For mer informasjon om hvordan vi jobber, se [metodebeskrivelsen vår](/styrende/metode.md).

Vi bruker GitHub til å melde inn og følge opp [behov i form av issues](https://github.com/arkivverket/standardlab/issues), og til å dele styrende dokumenter for arbeidet og standarder vi jobber med - både under utvikling og ferdigstilte. Om du ikke er komfortabel med å melde behov her på GitHub, kan de sendes til standardlab@arkivverket.no.

## Standarder

### Under arbeid

- [Informasjonsmodeller og API](/standarder/infomodell-api.md)

### Forkastet

- [Autentisitetsstøtte](/standarder/forkastet/autentisitetsstotte.md)

## Styrende dokumenter

- [Mål og prinsipper](/styrende/maal-og-prinsipper.md) - hva vi ønsker å oppnå og prinsipper for hvordan vi ser for oss å jobbe for å nå målene
- [Prioriteringskriterier](/styrende/prioriteringskriterier.md) - hvilke faktorer legges til grunn for vurderingen av de ulike behovene opp mot hverandre.
- [Veikart](/styrende/veikart.md) - resultatet av forrige prioriteringsrunde, som er vår beste hypotese for hvilken rekkefølge vi vil løse behovene i.
- [Mandat](/styrende/2022juli%20Prosjektmandat%20StandardLab-publiseringsversjon.pdf) - beskrivelse av mål og rammer for arbeidet. NB! Ikke oppdatert siden september 2022.

## Statuser

Vi bruker status-markering på de ulike dokumentene for å vise hvor langt de er kommet.

[![Generic badge](https://img.shields.io/badge/Status-Kladd-red.svg)](https://shields.io/) - Et påbegynt dokument. Det kan komme store forandringer, og det kan også forkastes. Alle innspill er velkommen.

[![Generic badge](https://img.shields.io/badge/Status-Utkast-orange.svg)](https://shields.io/) - Dokument som begynner å få dekkende innhold. Det er fortsatt sannsynlig at noe legges til og trekkes fra, og at detaljer vil forandres. Alle innspill er velkommen.

[![Generic badge](https://img.shields.io/badge/Status-Forslag-yellow.svg)](https://shields.io/) - Dokumentet er ferdigstilt og klart for innspills- eller høringsrunde. Ingen endringer er planlagt, men det kan komme som følge av innspill. Endringsforslag må være begrunnet, og gjerne vise til bestemte setninger/avsnitt som ønskes endret.

[![Generic badge](https://img.shields.io/badge/Status-Besluttet-darkgreen.svg)](https://shields.io/) - Dokumentet er besluttet som gjeldende standard eller styrende dokument. Endres kun hvis det kommer forslag, eller hvis evaluering tilsier at det er behov for endring. Endringsforslag må være begrunnet, og gjerne vise til bestemte setninger/avsnitt som ønskes endret.
