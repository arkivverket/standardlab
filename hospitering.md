# Utlysning: Hospitering i StandardLab

Har du lyst til å prøve noe nytt i ett år? Vi trenger deg som ønsker å bidra til utviklingen av fremtidige standarder og som gjerne bretter opp ermene og tar i et tak!

## Om hospiteringen

Våre forrige hospitanter er ferdige med sin hospitering hos oss. Vi søker derfor **én hospitant fra en arkivskapende virksomhet** til å være en del av StandardLab-teamet og delta i et unikt utviklingsarbeid. Arkivverket vil frikjøpe vedkommende fra sin arbeidsgiver i 50 % stilling i ett år. Oppstart snarest mulig.

[Les om erfaringene til hospitantene Bjørn og Maja som var del av teamet til juni 2023.](https://www.arkivverket.no/arkivutvikling/innebygd-arkivering/standardlab/nyttig-hospitering)

Arkivverket har besluttet å ikke videreutvikle Noark i sin nåværende form, men heller etablere en **behovsdrevet og involverende tilnærming** til forvaltning og utvikling av standarder. Dette arbeidet gjøres av team StandardLab. Vi er et **tverrfaglig team** som jobber etter smidige prinsipper slik at vi lærer og forbedrer underveis.​​

## Du får

- Delta i et spennende og unikt utviklingsarbeid som er veldig viktig for offentlig sektor​
- Delta i prioritering og kvalifisering av hvilke standarder som skal utvikles
- Påvirke hvordan standardene kommer til å være
- Jobbe i et tverrfaglig team med smidig metodikk​
- Øke din kompetanse innen standardisering​
- Utvide ditt profesjonelle nettverk​
- Prøve noe nytt og spennende i trygge rammerfor en periode

## Vi ser etter deg som

- Jobber i en arkivskapende virksomhet enten i arkiv- eller dokumentasjonsforvaltning, eller i andre relevante fagområder (teknologi, arkitektur, informasjonsforvaltning eller tjenestedesign) sammen med arkivet i virksomheten  
- Har erfaring med (eller interesse for og ser nytten av) involvering av interessenter i utviklingsarbeid​
- Har forståelse for offentlig forvaltning  
- Liker å jobbe i team​
- Er glad i både å produsere innhold og diskutere fag
- Liker innovasjonsarbeid og å utforske nye ting

Om du i tillegg har erfaring med standardiseringsarbeid og god teknisk forståelse og kompetanse, er det en bonus.

## Interessert?

Hvis dette høres interessant ut, og du tror du kan passe til beskrivelsen, vil vi gjerne ha kontakt med deg! Send en e-post til [Lars Vegard Bachmann](mailto:larbac@arkivverket.no), så tar vi en prat om muligheten for hospitering. Tips gjerne en venn eller kollega hvis du tror de kan passe.

**Kandidater kontaktes og vurderes fortløpende**

Har du spørsmål om hvordan det er å hospitere i StandardLab? Send dem gjerne til hospitantene [Bjørn fra Nordland fylkeskommune](mailto:bjorfi@nfk.no) eller [Maja fra Norsk helsenett](mailto:Maja.Louise.Jelling.Elmgren@nhn.no).
