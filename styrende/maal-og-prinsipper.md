# Mål og prinsipper for StandardLab

[![Generic badge](https://img.shields.io/badge/Status-Forslag-yellow.svg)](https://shields.io/)

StandardLab skal jobbe med normerende tiltak innenfor arkiv og dokumentasjonsforvaltning, og har følgende mål og prinsipper:

## Mål

Standardene som utvikles skal  

- være nyttige redskap for forvaltningen for å sikre effektiv dokumentasjonsforvaltning samt etterlevelse av arkivregelverket
- legge til rette for endring og innovasjon i løsninger for offentlig sektor, og være konkurransenøytrale
- bidra til at Arkivverket oppfyller sitt samfunnsoppdrag og kan tilby bedre tjenester til brukerne​
- utvikles og forvaltes slik at offentlig forvaltning og leverandører ser verdi i både å bidra til utviklingen og å følge standardene

## Prinsipper

For å oppnå målene er det definert prinsipper som skal være styrende for hvordan man jobber.

### Åpne og involverende prosesser

#### Overordnet prinsipp

Alle som ønsker det, skal kunne holde seg orientert om og komme med innspill til standardiseringsarbeidet. Beslutninger tas etter systematisk involvering.

#### Forklaring

Åpenhet og gjennomsiktighet fremmer forutsigbarhet og skaper tillit. Involverende prosesser gir økt sannsynlighet for at standarder er tilpasset reelle behov, bidrar til økt tilslutning fra aktørene, og dermed større utbredelse for standardene.

#### Konsekvens

- Standardiseringsarbeidet har åpne prosesser og deler informasjon kontinuerlig.

- All dokumentasjon, inkludert ikke-ferdige forslag til standarder, retningslinjer mv., deles åpent for alle så tidlig som mulig

- StandardLab er lett å komme i kontakt med og har svært lav terskel for å kunne komme med innspill

- Brukermedvirkning og samskaping benyttes aktivt. Involveringen er tverrfaglig, tverrsektoriell og inkluderer alltid viktige aktører/aktørgrupper.

- Målet er størst mulig grad av enighet, men ikke nødvendigvis enstemmig oppslutning om resultatet

- Teamet bruker GitHub til aktiv deling og dialog med alle interessenter om blant annet behov, prioriteringer, utkast til standarder og så videre.

### Behovsstyrt standardisering

#### Overordnet prinsipp

Standardisering benyttes kun som virkemiddel når det er det best egnede tiltaket for å dekke identifiserte behov hos en eller flere berettigede interessenter.

#### Forklaring

Standardiseringsarbeidet baserer seg på identifiserte brukerbehov innenfor [formålet i Arkivlova](https://lovdata.no/lov/1992-12-04-126/§1). Behovene må være tilstrekkelig beskrevet og vurdert/kvalifisert. Behovsdrevet standardisering vektlegger at standardene skal være anvendbare i praksis. Det innebærer også at standardiseringen virker med produktene og fremmer innovasjon/hensiktsmessige løsninger tilpasset brukerbehov. ​Det skal ikke stilles flere eller strengere krav enn nødvendig for å oppnå hensikten.

#### Konsekvens

- StandardLab søker aktivt etter nåværende og fremtidige behov, også utover det som meldes inn fra brukere.

- Standardiserings-/normeringsgraden vurderes opp mot behovet. En standard kan være obligatorisk, anbefalt, retningslinje/beste praksis, eller veileder.

- Noen av behovene kan tilfredsstilles utenfor arbeidet i StandardLab.

- Behovsprioritering følger tydelige kriterier for hvilke standarder det er mest behov for. Kriteriene definerer hvilke behov som har forrang og hvordan ulike behov skal vektes.

### Gjenbruk som utgangspunkt

#### Overordnet prinsipp

Når det finnes egnede standarder skal disse benyttes som utgangspunkt for standardene Arkivverket utvikler​.

#### Forklaring

Eksisterende standarder skal tas i bruk når det er dekkende for behovet og ressurseffektivt. Egne standarder og normer utvikles når behovene ikke er tilstrekkelig dekket av eksisterende standarder. Egne standarder tilrettelegges for at de kan deles lett og enkelt. Det tas i bruk standarder med høyere kvalitet og større adopsjon, siden det er flere som har bidratt til utforming av eksisterende standarder.

#### Konsekvens

- Bruk av eksisterende standarder skal vurderes som del av standardiseringsprosessen.

- Både eksisterende og egne standarder skal være så teknologiuavhengige som mulig.

- Standardisering bør ta stilling til endringer i eksisterende standarder som er tatt i bruk.

- Egne standarder skal være åpne.

- StandardLab vedlikeholder en oversikt over standarder som blir vurdert for egnethet til gjenbruk.

### Kontinuerlig utvikling og forvaltning

#### Overordnet prinsipp

- Standardene er oppdelt på en slik måte at det ivaretar endringsevne samtidig med kontinuitet.

- Standardiseringsarbeidet skjer kontinuerlig, og evalueres og forbedres fortløpende.

#### Forklaring

Utvikling av standarder er forutsigbar og utløses av gitte kriterier. Forvaltning av standarden skal gi tilstrekkelig forutsigbarhet og vil innebære både innfasing av nye, oppdatering eller utfasing av eksisterende tiltak.  I utviklingsfasen vektlegges utprøving og nytenkning.

#### Konsekvens

- Kontinuerlig endring og forbedring støttes av at standardene deles opp i flere mindre deler og at normering bestemmes ut fra behov

- Standardene utvikles i iterative prosesser
